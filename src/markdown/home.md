# Christoffers me-sida i kursen jsramverk

*Uppdaterad 16 september 2020 av Christoffer Lymalm*

Jag heter Christoffer Lymalm, är 28 år och bor i Växjö. Jag studerar Webbprogrammering 120hp på distans vid Blekinge Tekniska Högskola under 2019-2021. Under läsperiod 1 ht 2020 studerar jag kursen jsramverk. På den här webbsidan publicerar jag mina redovisningstexter.

I gymnasiet studerade jag på Teknikprogrammet med inriktning bioteknik. Programmet innefattade bland annat matematik, naturvetenskap, webbdesign och programmering.

Efter gymnasiet studerade jag olika kurser inom bland annat matematik, programmering och japanska. Jag studerade japanska i tre terminer vid Lunds Universitet och via ett utbytesavtal studerade jag vid Gifu Universitet i Japan under en sommar. Där fick jag en djupare inblick i den japanska kulturen. Jag besökte bland annat olika slott och tempel, tittade på en sumomatch och testade att spela på japanska trummor, wadaiko. Mina favoriträtter inom japansk mat är ramen, curryris, okonomiyaki och gyouza.

Jag har bland annat jobbat som fastighetsarbetare och smartphone-reparatör.

Sedan jag slutade gymnasiet har jag länge funderat på vad jag verkligen är intresserad av att studera och vilket yrke jag vill arbeta inom i framtiden. Nu har jag insett att jag vill jobba som programmerare.

Mina intressen är att spela violin, gå på bio och konserter, resa, träna och träffa vänner.